CICERO

oculis sevocare, sed quo magis sevoco eo minus id
quod tu vis possum mente comprehendere. IX. ‘Nihil
est mundo melius in rerum natura.' Ne in terris
quidem urbe nostra : num igitur idcirco in urbe esse
rationem cogitationem mentem putas, aut, quoniam
non sit, num idcirco existimas formicam anteponendam
esse huic pulcherrumae urbi, quod in urbe sensus sit
nullus, in formica non modo sensus sed etiam mens
ratio memoria ? Videre oportet, Balbe, quid tibi
22 concedatur, non te ipsum quod velis sumere. Istum
enim locum totum illa vetus Zenonis brevis et ut
tibi videbatur acuta conclusio dilatavit. Zeno enim
ita concludit : ‘ Quod ratione utitur id melius est quam
id quod ratione non utitur ; nihil autem mundo me-
23 lius ς ratione igitur mundus utitur.’ Hoc si placet,
iam efficies ut mundus optime librum legere videatur3
Zenonis enim vestigiis hoc modo rationem poteris
concludere ε ‘ Quod litteratum est id est melius quam
quod non est litteratum ; nihil autem mundo melius ;
litteratus igitur est mundus.' Isto modo etiam diser-
tus et quidem mathematicus, musicus, omni denique
doctrina eruditus, postremo philosophus.1 Saepe
dixisti nihil fieri nisi ex eo, nec illam vim esse naturae
ut sui dissimilia posset effingere ε concedam non
modo animantem et sapientem esse mundum sed
fidicinem etiam et tubicinem, quoniam earum quoque
artium homines ex eo procreantur ? Nihil igitur

¹ post philosophus addit erit mundus det.

⁸ The text is certainly corrupt, being sels-contradictory
and contradicting ii. ΞΟ.

306

