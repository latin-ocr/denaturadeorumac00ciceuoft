CICERO

bus. Nec audiendus eius auditor Strato, is qui
physicus appellatur, qui omnem vim divinam in
natura sitam esse censet, quae causas gignendi
augendi minuendi habeat sed careat omni et sensu
et figura.

36 XIV. “Zeno autem, ut iam ad vestros, Balbe,
veniam, naturalem legem divinam esse censet, eam-
que vim obtinere recta imperantem prohibentem-
que contraria. Quam legem quo modo efficiat
animantem intellegere non possumus ; deum autem
animantem certe volumus esse. Atque hic idem alio
loco aethera deum dicit—si intellegi potest nihil
sentiens deus, qui numquam nobis occurrit neque in
precibus neque in optatis neque in votis ; aliis autem
libris rationem quandam per omnem¹ naturam rerum
pertinentem vi divina esse adfectam putat. Idem
astris hoc idem tribuit, tum annis mensibus annorum-
que mutationibus. Cum vero Hesiodi Theogoniam,
id est originem deorum, interpretatur, tollit omnino
usitatas perceptasque cognitiones deorum3 neque
enim Iovem neque Iunonem neque Vestam neque
quemquam qui ita appellatur2 in deorum habet
numero, sed rebus inanimis atque mutis per quandam

37 significationem haec docet tributa nomina. Cuius
discipuli Aristonis non minus magno in errore sen-
tentia est, qui neque formam dei intellegi posse
censeat neque in deis sensum esse dicat, dubitetque
omnino deus animans necne sit. Cleanthes autem,
qui Zenonem audivit una cum eo quem proxime
nominavi, turn ipsum mundum deum dicit esse, tum

1 omnem dett. ε omnium.
² appellatur dett. ε appelletur.

⁰ Cf. M. Aurelius v. 32 ὁ διὰ τὴν οὐσίαν διήκων λόγος.
38

