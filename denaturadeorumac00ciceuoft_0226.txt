CICERO

videntia deorum mundum et omnes mundi partes et
initio constitutas esse et omni tempore administrari ;
eamque disputationem tris in partes nostri fere
dividunt, quarum prima pars est quae ducitur ab ea
ratione quae docet esse deos 3 quo concesso con-
fitendum est eorum consilio mundum administrari.
Secunda est autem quae docet omnes res subiectas
esse naturae sentienti ab eaque omnia pulcherrume
geri 3 quo constituto sequitur ab animantibus
principiis ea esse generata.¹ Tertius est locus
qui ducitur ex admiratione rerum caelestium atque
terrestrium.

76 “ Primum igitur aut negandum est esse deos, quod
et Democritus simulacra et Epicurus imagines indu-
cens quodam pacto negat, aut qui deos esse concedant
iis fatendum est eos ahquid agere idque praeclarum ;
nihil est autem praeclarius mundi administratione;
deorum igitur consilio administratur. Quod si aliter
est, aliquid profecto sit necesse est meiius et maiore
vi praeditum quam deus, quale id cumque est, sive
inanima natura sive necessitas vi magna incitata haec

77 pulcherrima opera efficiens quae videmus; non est
igitur natura deorum praepotens neque excellens, si-
quidem 63 subiecta est ei vel necessitati vel naturae
qua caelum maria terrae regantur. Nihil est autem
praestantius deo3 ab eo igitur mundum necesse est
regi 3 nulli igitur est naturae oboediens aut subiectus
deus, omnem ergo regit ipse naturam. Etenim si

¹ ea 6556 generata dett. x eam e. generatam A, B, omnia e·
generata Heindorf, eum 6. generatum Walker.

196

