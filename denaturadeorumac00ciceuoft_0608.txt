CICERO

Geminus Quintus videri, quid habes explorati cur
non possit tibi Cotta videri qui non sit, quoniam
aliquid videtur esse quod non est? Omnia dicis sui
generis esse, nihil esse idem quod sit aliud. Stoicum
est istuc quidem nec admodum credibile, nullum esse
pilum omnibus rebus talem qualis sit pilus alius,
nullum granum. Haec refelli possunt, sed pugnare
nolo ; ad id enim quod agitur nihil interest omnibusne
partibus visa res nihil differat an internosci non
possit etiamsi differat. Sed si hominum similitudo
tanta esse non potest, ne signorum quidem? Dic
mihi, Lysippus eodem aere, eadem temperatione,
eodem caelo atque1 ceteris omnibus centum Alex-
andros eiusdem modi facere non posset ? qua igitur
86 notione discerneres ? Quid si in eiusdem modi cera
centum sigilla hoc anulo impressero, ecquae poterit
in agnoscendo esse distinctio? an tibi erit quae-
rendus anularius aliqui, quoniam gallinarium in·
venisti Deliacum illum qui ova cognosceret ? XXVII.
Sed adhibes artem advocatam etiam sensibus.
Pictor videt quae nos non videmus, et simul inflavit
tibicen a perito carmen agnoscitur. Quid? hoc
nonne videtur contra te valere, si sine magnis arti-
ficiis, ad quae pauci accedunt, nostri quidem generis
admodum, nec videre nec audire possimus? Iam
illa praeclara, quanto artificio esset sensus nostros

² atque Reid: aqua codd.

‘⁸ See ἕξ 50, 54, 56.
⁶ Lysippus had sole permission from Alexander to make
statues of him ς 116 made a great many.

⁶ See ἓ 57. ἀ See ἓ 20. ⁰ ἓ 30.
574

