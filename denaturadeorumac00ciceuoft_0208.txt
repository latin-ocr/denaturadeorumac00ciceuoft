CICERO

progredientem via. Censet enim artis maxume
proprium esse creare et gignere, quodque in operibus
nostrarum artium manus efficiat id multo artificiosius
naturam efficere, id est ut dixi ignem artificiosum,
magistrum artium reliquarum. Atque hac quidem
ratione omnis natura artificiosa est, quod habet quasi

58 Viam quandam et sectam quam sequatur; ipsius
vero mundi, qui omnia conplexu suo coe‘rcet et con-
tinet, natura non artificiosa solum sed plane artifex
ab eodem Zenone dicitur, consultrix et provida
utilitatum opportunitatumque omnium. Atque ut
ceterae naturae suis seminibus quaeque gignuntur
augescunt continentur, sic natura mundi omnes
motus habet voluntarios conatusque et adpetitiones
quas ὁρμάς Graeci vocant, et his consentaneas
actiones sic adhibet ut nosmet ipsi qui animis move·
mur et sensibus. Talis igitur mens mundi oum sit
ob eamque causam vel prudentia vel providentia
appellari recte possit (Graece enim πρόνοια dicitur),
haec potissimum providet et in his maxime est
occupata, primum ut mundus quam aptissimus sit
ad permanendum, deinde ut nulla re egeat, maxume
autem ut in eo eximia pulchritudo sit atque omnis
ornatus,

59 XXIII. “Dictum est de universo mundo, dictum
etiam est de sideribus, ut iam prope modum appareat
multitudo nec cessantium deorum nec ea quae agant
molientium cum labore operoso ac molesto.. Non

⁰ Diogenes Laertius vii. 156 πῦρ τεχνικὸν ὁδῷ βάδιζον εἰς
ὙέιῗἍνῙ-’ῑςῒοῒίᾳ Phys. ii. 2 ἡ τέχνη μιμεῖται τὴν φύσιν.
⁰ Diogenes L. vii. 86 τεχνίτης ὀ λόγος τῆς ὁρμῆς.

178

