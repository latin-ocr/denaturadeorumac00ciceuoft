CICERO

earum nulla, alterum certe non potest ut plus una
vera sit.

III. Qua quidem in causa et benivolos obiur-
gatores placare et invidos vituperatores confutare
possumus, ut alteros reprehendisse paeniteat, alteri
didicisse se gaudeant3 nam qui admonent amice
docendi sunt, qui inimice insectantur repellendi.1

6 Multum autem fluxisse video de libris nostris, quos
compluris brevi tempore edidimus, variumque ser·-
monem partim admirantium unde hoc philosophandi
nobis subito studium extitisset, partim quid quaque
de re certi haberemus scire cupientium. Multis
etiam sensi mirabile videri eam nobis potissimum
probatam esse philosophiam quae lucem eriperet et
quasi noctem quandam rebus offunderet, desertaeque
disciplinae et iam pridem relictae patrocinium nec·
opinatum a nobis esse susceptum.

Nos autem nec subito coepimus philosophari nec
mediocrem a primo tempore aetatis in eo studio
operam curamque consumpsimus et cum minime
videbamur, tum maxime philosophabamur, quod et
orationes declarant refertae philosophorum senten-
tiis et doctissimorum hominum familiaritates quibus
semper domus nostra floruit, et principes illi Diodotus
Philo Antiochus Posidonius a quibus instituti sumus.

7 Et si omnia philosophiae praecepta referuntur ad
vitam, arbitramur nos et publicis et privatis in rebus

² qua . . . repellendi infra post susceptum tr. Mayor.

8

