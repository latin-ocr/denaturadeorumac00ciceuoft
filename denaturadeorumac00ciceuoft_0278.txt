CICERO

deinde partes corporis et ad procreandum et ad con-
cipiendum aptissimae, et in mare et in femina com-
miscendorum corporum mirae libidines. Cum autem
in locis semen insedit, rapit omnem fere cibum ad
sese eoque saeptum1 fingit anima13 quod cum ex
utero elapsum excidit, in iis animantibus quae lacte
aluntur omnis fere cibus matrum lactescere incipit,
eaque quae paulo ante nata sunt sine magistro duce
natura mammas appetunt earumque ubertate satu-
rantur. Atque ut intellegamus nihil horum esse for-
tuitum et haec omnia esse opera providae sollertisque
naturae, quae multiplices fetus procreant, ut sues ut
canes, iis mammarum data est multitud0, quas eas-
dem paucas habent eae bestiae quae pauca gignunt.
129 Quid dicam quantus amor bestiarum sit in educandis
custodiendisque iis quae procreaverunt, usque ad eum
finem dum possint se ipsa defendere ? etsi pisces, ut
aiunt, ova cum genuerunt relinquunt, facile enim illa
aqua et sustinentur et fetum fundunt. LII. Testu-
dines autem et crocodilos dicunt, cum in terra partum
ediderint, obruere ova, deinde discedere 3 ita et
nascuntur et educantur ipsa per sese. Iam gallinae
avesque reliquae et quietum requirunt ad pariendum
locum et cubilia sibi nidosque construunt eosque quam
possunt mollissume substernunt, ut quam facillume
ova serventur 3 e quibus pullos cum excuderunt, ita
tuentur ut et pinnis foveant ne frigore laedantur et

¹ ex eoque conceptum (vel coeptum) ? Mayor.

⁰ Perhaps the text should be emended to give, ‘and
fashions a living creature conceived therefrom.’

246

