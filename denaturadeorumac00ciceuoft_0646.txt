CICERO

ille me, vel quod ita iudico, politissimum et acutissi-
mum omnium nostrae memoriae philosophorum. A
quo primum quaero quo'tandem modo sit eius Aca-
demiae cuius esse se profiteatur. Ut omittam alia, ³
haec duo de quibus agitur quis umquam dixit aut
veteris Academiae aut Peripateticorum, vel id solum
percipi posse quod esset verum tale quale falsum esse
non posset, vel sapientem nihil opinari? Certe
nemo z horum neutrum ante Zenonem magno opere
defensum est. Ego tamen utrumque verum put0‚
nec dico temporis causa sed ita plane probo.

114 XXXVI. “ Illud ferre non possum ι tu cum me in-
cognito adsentiri vetes idque turpissimum esse dicas
et plenissimum temeritatis, tantum tibi adroges ut
exponas disciplinam sapientiae, naturam rerum om-
nium evolvas, mores fingas, fines bonorum malorum-
que constituas‚ officia discribas, quam vitam ingrediar
definias, idemque etiam disputandi et intellegendi
iudicium dicas te et artificium traditurum, perficies ut
ego ista innumerabilia complectens nusquam labar,
nihil opiner Ρ Quae tandem ea est disciplina ad
quam me deducas si ab hac abstraxeris? vereor
ne subadroganter facias si dixeris tuam, atqui ita
dicas necesse est. Neque vero tu solus sed ad suam

115 quisque rapiet. Age, restitero Peripateticis, qui sibi
612

