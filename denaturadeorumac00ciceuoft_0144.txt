CICERO

1n numero habita esse dixit, quam tandem religionem

119 reliquit ? Quid, qui aut fortis aut claros aut potentis
viros tradunt post mortem ad deos pervenisse, eos-
que esse ipsos quos nos colere precari Venerarique
soleamus, nonne expertes sunt religionum omnium ?
quae ratio maxime tractata ab Euhemero est, quem
noster et interpretatus et secutus est praeter ceteros
Ennius; ab Euhemero autem et mortes et sepul-
turae demonstrantur deorum ; utrum igitur hic con-
firmasse videtur religionem an penitus totam sus-
tulisse? Omitto Eleusinem sanctam illam et
augustam,

ubi initiantur gentes orarum ultimae,
praetereo Samothraciam eaque quae Lemni

nocturno aditu occulta coluntur
silvestribus saepibus densa,
quibus explicatis ad rationemque revocatis rerum
magis natura cognoscitur quam deorum.

120 XLIII. “ Mihi quidem etiam Democritus vir
magnus in primis, cuius fontibus Epicurus hortulos
suos inrigavit, nutare videtur in natura deorum.
Tum enim censet imagines divinitate praeditas in-
esse in universitate rerum, tum principia mentis quae
sint1 in eodem universo deos esse dicit, tum ani-
mantes imagines quae vel prodesse nobis soleant² vel

² sint Heindorf: sunt. ² soleant dett. ε solent Α, Β.

‘² The source of this verse is unknown.
⁹ Probably from the Philoctetes of Attius.

114

