CICERO

necesse est ; esse igitur deos confitendum est. Quod
quoniam fere constat inter omnis non philosophos
solum sed etiam indoctos, fateamur constare illud
etiam, hanc nos habere sive anticipationem ut ante
dixi sive praenotionem deorum (sunt enim rebus
novis nova ponenda nomina, ut Epicurus ipse πρόληψιν
appellavit, quam antea nemo eo verbo nominarat)—

45 hanc igitur habemus, ut deos beatos et inmortales
putemus. Quae enim nobis natura informationem
ipsorum deorum dedit, eadem insculpsit in mentibus
ut eos aeternos et beatos haberemus. Quod si ita
est, vere exposita illa sententia est ab Epicuro, quod
beatum aeternumque sit id nec habere ipsum negotii
quicquam nec exhibere alteri, itaque neque ira neque
gratia teneri quod quae talia essent imbecilla essent
omnia.

“ Si nihil aliud quaereremus nisi ut deos pie
coleremus et ut superstitione liberaremur, satis erat
dictum ; nam et praestans deorum natura hominum
pietate coleretur, cum et aeterna esset et beatissima
(habet enim venerationem iustam quicquid excellit),
et metus omnis a vi atque ira deorum pulsus esset
(intellegitur enim a beata inmortalique natura et
iram et gratiam segregari, quibus remotis nullos a
superis impendere metus). Sed ad hanc confirman-

⁸ Diog. L. x. 139 τὸ μακάριον καὶ ἄφθαρτον οὔτε αὐτὸ πράγ·
ματα ἔχει οὔτε ἄλλῳ παρέχει, ὥστε οὔτε ὀργαῖς οὔτε χάρισι συν·
έχεται· ἐν ἀσθενεῖ ’γὰρ πᾶν τὸ τοιοῦτον.

40

