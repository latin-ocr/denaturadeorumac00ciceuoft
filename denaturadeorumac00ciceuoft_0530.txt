23

CICERO

non possent, quo tandem iis modo uteremur? quo
modo autem quid cuique rei consentaneum esset,
quid repugnaret, videremus ? Memoriae quidem
certe, quae non modo philosophiam sed omnem vitae
usum omnesque artes una maxime continet, nihil
omnino loci relinquitur. Quae potest enim esse
memoria falsorum? aut quid quisquam meminit
quod non animo comprehendit et tenet? ars vero
quae potest esse nisi quae non ex una aut duabus sed
ex multis animi perceptionibus constat? Quam¹ si
subtraxeris, qui distingues artificem ab inscio? non
enim fortuito hunc artificem dicemus esse, illum
negabimus, sed cum alterum percepta et compre-
hensa tenere videmus, alterum non item. Cumque
artium aliud eius modi genus sit ut tantum modo
animo rem cernat, aliud ut moliatur aliquid et faciat,
quo modo aut geometres cernere ea potest quae aui
nulla sunt aut internosci a falsis non possunt, aut is
qui fidibus utitur explere numeros et conficere versus ?
quod idem in similibus quoque artibus continget
quarum omne opus est in faciendo atque agendo,
quid enim est quod arte effici possit, nisi is qui artem
tractabit multa perceperit ?

VIII. “ Maxime vero virtutum cognitio confirmat
percipi et comprehendi multa posse. In quibus solis
inesse etiam scientiam dicimus (quam nos non com-
prehensionem modo rerum sed eam stabilem quoque
et immutabilem esse censemus), itemque sapientiam,

¹ quas Wal ker.

⁰ Artifex denotes the pursuer of an ars, an organized body
of knowledge, a science, whether theoretical or applied in
practice. It includes here the musician (also regarded as a
poet), but the practice of music seems to be envisaged as

496

