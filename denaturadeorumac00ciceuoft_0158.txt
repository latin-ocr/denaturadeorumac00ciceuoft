CICERO

<cum>¹ senatui² nuntiavisset,³ primo quasi temere
de re publica locutus in carcerem coniectus est, post
a Paulo litteris allatis cum idem dies constitisset, et
agro a senatu et vacatione donatus est. Atque etiam
cum ad fluvium Sagram Crotoniatas Locri maximo
proelio devicissent, eo ipso die auditam esse eam
pugnam ludis Olympiae memoriae proditum est.
Saepe Faunorum voces exauditae, saepe visae formae
deorum quemvis non aut hebetem aut impium deos
praesentes esse confiteri coegerunt.

'7 III. “Praedictiones vero et praesensiones rerum
futurarum quid aliud declarant nisi hominibus⁴ ea
quae futura⁵ sint ostendi monstrari portendi prae-
dici ? ex quo illa ostenta monstra portenta prodigia
dicuntur. Quodsi ea⁶ ficta credimus licentia fabu-
larum, Mopsum Tiresiam Amphiaraum Calchantem
Helenum (quos tamen augures ne ipsae quidem
fabulae adscivissent si res omnino repudiaret), ne
domesticis quidem exemplis docti numen deorum
conprobabimus? Nihil nos P. Claudi bello Punico
primo temeritas movebit ? qui etiam per iocum deos
inridens, cum cavea liberati pulli non pascerentur
mergi eos in aquam iussit, ut biberent quoniam esse
nollent ; qui risus classe devicta multas ipsi lacrimas,

² add. Vahlen. ² senatuique dett.
⁸ nuntiavit ct det. ⁴ hominibus <divinitus> Brieyer.

⁵ futura om. A, Β (quae . . . sint om. edd.).
⁸ externa Heindorf.

128

