CICERO

tium rerum non improbant et rem idoneam de qua
quaeratur et homines dignos quibuscum disseratur
putant. Philo autem dum nova quaedam commovet
quod ea sustinere vix poterat quae contra Academi-
corum pertinaciam dicebantur, et aperte mentitur,
ut est reprehensus a patre Catulo, et, ut docuit An-
tiochus, in id ipsum se induit quod timebat. Cum
enim ita negaret quidquam esse quod comprehendi
posset (id enim volumus esse ἀκατάληπτον ²), si illud
esset, sicut Zeno definiret, tale visum (iam enim hoc
pro φαντασίᾳ verbum satis hesterno sermone trivimus),
visum igitur impressum effictumque ex eo unde esset
quale esse non posset ex eo unde non esset (id nos a
Zenone definitum rectissime dicimus, qui enim potest
quidquam comprehendi ut plane confidas perceptum
id cognitumque esse, quod est tale quale vel falsum
esse possit ?)—hoc cum infirmat tollitque Philo,
iudicium tollit incogniti et cogniti ; ex quo efficitur
nihil posse comprehendi—ita imprudens eo quo
minime volt revolvitur. Quare omnis oratio contra

Academiam ita² suscipitur a nobis ut retineamus eam

² καταληπτόν edd. nonnulli.
² ita inseruit ed.

490

