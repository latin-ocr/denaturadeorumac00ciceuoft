101

CICERO

solem lunam stellasque vidissent, cumque temporum
maturitates mutationes vicissitudinesque cognovis-
sent, suspicati essent aliquam excellentem esse prae-
stantemque naturam quae haec effecisset moveret
regeret gubernaret. Qui etiam si aberrant a1 con-
iectura, tideo tamen quid sequantur3 tu quod opus
tandem magnum et egregium habes quod effectum
dixina mente videatur, ex quo esse deos suspicere?
‘ Habemus ' ² inquis ‘in animo insitam informationem
quandam dei.' Et barbati quidem Iovis, galeatae
Minervae: num igitur esse talis putas? Quanto
melius haec vulgus imperitorum, qui non membra
solum hominis deo tribuant sed usum etiam membro-
rum. Dant enim arcum sagittas hastam clipeum
fuscinam fulmen, et si actiones quae sint deorum
non vident, nihil agentem tamen deum non queunt
cogitare. Ipsi qui inridentur Aegyptii nullam beluam
nisi ob aliquam utilitatem quam ex ea caperent
consecraverunt 3 velut ibes maximam vim serpentium
conficiunt, cum sint aves excelsae, cruribus rigidis,
corneo proceroque rostro; avertunt pestem ab
Aegypto, cum volucris anguis ex vastitate Libyae
vento Africo invectas interficiunt atque consumunt,
ex quo fit ut illae nec morsu vivae noceant nec odore
mortuae. Possum de ichneumonum utilitate de
crocodilorum de faelium dicere, sed nolo esse longus.
Ita concludam, tamen beluas a barbaris propter
beneficium consecratas, vestrorum deorum non modo
beneficium nullum exstare sed ne factum quidem

² a om. Walker. ⁸ habemus dett. ε habebam A. Β.
98

