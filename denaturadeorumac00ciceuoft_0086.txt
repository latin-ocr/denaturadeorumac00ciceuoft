CICERO

ornate. Sed quod in illo mihi usu saepe venit, idem
modo cum te audirem accidebat, ut moleste ferrem
tantum ingenium (bona venia me audies) in tam
leves, ne dicam in tam ineptas sententias incidisse.
60 Nec ego nunc ipse aliquid adferam melius. Ut enim
modo djxi, omnibus fere in rebus sed maxime in
physicis quid non sit citius quam quid sit dixerim.
XXII. Roges me quid aut quale sit deus, auctore
utar Simonide, de quo cum quaesivisset hoc idem
tyrannus Hiero, deliberandi sibi unum diem postu-
lavit3 cum idem ex eo postridie quaereret, biduum
petivit3 cum saepius duplicaret numerum dierum
admiransque Hiero requireret cur ita faceret, ‘ Quia
quanto diutius considero,’ inquit, ‘ tanto mihi res
videtur obscurior.' Sed Simoniden arbitror (non
enim poeta solum suavis verum etiam ceteroqui doctus
sapiensque traditur) quia multa venirent in mentem
acuta atque subtilia, dubitantem quid eorum esset
61 verissimum desperasse omnem veritatem. Epicurus
vero tuus (nam cum illo malo disserere quam tecum)
quid dixit1 quod non modo philosophia dignum esset
sed mediocri prudentia ?
“ Quaeritur primum in ea quaestione quae est de
natura deorum, sintne di necne sint. ⁴ Difficile est
negare.’ Credo si in contione quaeratur, sed in huius

¹ dixit (vel sit cum decc„ pro esset) Lambinus ε dicit.
58

