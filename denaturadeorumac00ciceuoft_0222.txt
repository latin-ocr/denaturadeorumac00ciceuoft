CICERO

vero ut fabulae ferunt bellis proeliisque caruerunt,
nec solum ut apud Homerum cum duo exercitus
contrarios alii dei ex alia parte defenderent, sed
etiam ut cum Titanis ut cum Gigantibus sua propria
bella gesserunt. Haec et dicuntur et credun-
tur stultissime et plena sunt futtilitatis summaeque

71 levitatis. Sed tamen his fabulis spretis ac repudiatis
deus pertinens per naturam cuiusque rei, per terras
Ceres per maria Neptunus alii per alia, poterunt
intellegi qui qualesque sint, quoque eos nomine con-
suetudo nuncupaverit, hoc eos¹ et venerari et colere
debemus. Cultus autem deorum est optimus idem-
que castissimus atque sanctissimus plenissimusque
pietatis ut eos semper pura integra incorrupta et
mente et voce veneremur. Non enim philosophi
solum verum etiam maiores nostri superstitionem a

72 religione separaverunt. Nam qui totos dies preca-
bantur et immolabant ut sibi sui liberi superstites
essent superstitiosi sunt appellati, quod nomen patuit
postea latius3 qui autem omnia quae ad cultum
deorum pertinerent diligenter retractarent et tam-
quam relegerent, <hi>2 sunt dicti religiosi ex re-
legendo, ut elegantes ex eligendo ex diligendo di-
ligentes ex intellegendo intellegentes; his enim in
verbis omnibus inest vis legendi eadem quae in
religioso. Ita factum est in superstitioso et religioso
alterum vitii nomen alterum laudis. Ac mihi videor
satis et esse deos et quales essent ostendisse.

² hoc eos Keil ε hos deos. ² add. Nonius.

 

⁶ Scholars are divided as to whether this etymology is
correct or whether reliqio is connected with Ζὶρανε, as Cicero
himself suggests elsewhere by his phrases reliqione obstrin-
9ere, impedire. solvi,

192

