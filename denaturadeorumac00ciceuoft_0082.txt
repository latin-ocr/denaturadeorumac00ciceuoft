55

CICERO

hac igitur inmensitate latitudinum longitudinum
altitudinum infinita vis innumerabilium volitat ato—
morum, quae interiecto inani cohaerescunt tamen
inter se et aliae. alias adprehendentes continuantur3
ex quo efficiuntur eae rerum formae et figurae quas
vos effici posse sine follibus et incudibus non putatis,
itaque inposuistis in cervicibus nostris sempiternum
dominum, quem dies et noctes timeremus: quis
enim non timeat omnia providentem et cogitantem
et animadvertentem et omnia ad se pertinere
putantem curiosum et plenum negotii deum ? Hinc
vobis extitit primum illa fatalis necessitas quam
εῖμαρμένην dicitis, ut quicquid accidat id ex aeterna
veritate causarumque continuatione fluxisse dicatis.
Quanti autem haec philosophia aestimanda est cui
tamquam aniculis, et iis quidem indoctis, fato fieri vi-
deantur omnis? Sequitur μαντικὴ vestra, quae Latine
divinatio dicitur, qua tanta inbueremur super-
stitione, si vos audire vellemus, ut haruspices, augures,

56 harioli, vates, coniectores nobis essent colendi. His

67

terroribus ab Epicuro soluti et in libertatem vindicati
nec metuimus eos quos intellegimus nec sibi fingere
ullam molestiam nec alteri quaerere, et pie sancteque
colimus naturam excellentem atque praestantem.

“ Sed elatus studio vereor ne longior fuerim.
Erat autern difficile rem tantam tamque praeclaram
inchoatam relinquere ; quamquam non tam dicendi
ratio mihi habenda fuit quam audiendi.’'

XXI. Tum Cotta comiter ut solebat: ‘⁴ Atqui,’'

54

