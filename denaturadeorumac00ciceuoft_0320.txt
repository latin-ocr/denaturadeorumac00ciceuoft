CICERO

confirmat, membrisque humanis esse praeditos sed
eorum membrorum usum nullum habere, ludere
videtur, satisque putare si dixerit esse quandam

4 beatam naturam et aeternam. A Balbo autem
animadvertisti credo quam multa dicta sint, quam-
que etiarnsi minus vera tamen apta inter se et co·
haerentia. Itaque cogito ut dixi non tam refellere eius
orationem quam ea quae minus intellexi requirere.
Quare Balbe tibi permitto, responderene mihi malis
de singulis rebus quaerenti ex te ea quae parum
accepi, an universam audire orationem meam.”

Tum Balbus ‘⁴ Ego vero si quid explanari tibi
voles respondere malo, sin me interrogare non
tam intellegendi causa quam refellendi, utrum
voles faciam: vel ad singula quae requires statim
respondebo vel cum peroraris ad omnia.”

5 Tum Cotta “ Optime '' inquit3 “ quam ob rem sic
agamus ut nos ipsa ducet oratio. II. Sed ante quam
de re, pauca de me. Nom enim mediocriter moveor
auctoritate tua, Balbe, orationeque ea quae me in
perorando cohortabatur ut meminissem me et
Cottam esse et pontificem3 quod eo credo valebat,
ut, opiniones quas a maioribus accepimus de dis
inmortalibus, saera caerimonias religionesque defen-
derem. Ego vero eas defendam semper semperque

288

