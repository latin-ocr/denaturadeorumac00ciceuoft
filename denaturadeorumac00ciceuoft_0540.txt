CICERO

quasi artificio natura fabricata esset primum animal
omne, deinde hominem maxime, quae vis esset in
sensibus, quem ad modum primo visa nos pellerent,
deinde adpetitio ab his pulsa sequeretur, tum¹ sensus
ad res percipiendas intenderemus. Mens enim ipsa,
quae sensuum fons est atque etiam ipsa² sensus est,
naturalem vim habet quam intendit ad ea quibus
movetur. Itaque alia visa sic arripit ut iis statim
utatur, alia quasi recondit, e quibus memoria oritur,
cetera autem similitudinibus construit, ex quibus
efficiuntur notitiae rerum, quas Graeci tum ἐννοίας,
tum προλήψεις vocant. Eo cum accessit ratio argu-
mentique conclusio rerumque innumerabilium mul·-
titudo, tum et perceptio eorum omnium apparet et
eadem ratio perfecta his gradibus ad sapientiam per-
31 venit. Ad rerum igitur scientiam vitaeque constan·
tiam aptissima cum sit mens hominis, amplectitur
maxime cognitionem et istam κατάληψιν, quam ut
dixi verbum e verbo exprimentes comprensionem
dicemus, cum ipsam per se amat (nihil enim est ei
veritatis luce dulcius), tum etiam propter usum. Quo-
circa et sensibus utitur et artes efficit quasi sensus
alteros et usque eo philosophiam ipsam corroborat
ut virtutem efficiat, ex qua re una vita omnis apta
sit.³ Ergo ii qui negant quicquam posse comprendi
¹ tum ed. ε tum ut codd.

² ipse Ernesti.
⁸ est Halm.

‘⁸ Adpetitio is Cicero's version of ὁρμή, see § 24 n.
506

