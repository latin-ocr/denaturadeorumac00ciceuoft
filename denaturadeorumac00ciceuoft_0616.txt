91

CICERO

vera et falsa ad animi adsensum nihil interesse. Vos
autem nihil agitis cum illa falsa vel furiosorum vel
somniantium recordatione ipsorum refellitis3 non
enim id quaeritur, qualis recordatio fieri soleat
eorum qui experrecti sint aut eorum qui furere
destiterint, sed qualis visio fuerit aut furentium aut
somniantium tum cum movebantur. Sed abeo a
sensibus.

‘⁴ Quid est quod ratione percipi possit? Dialecticam
inventam esse dicitis veri et falsi quasi disceptatricem
et iudicem. Cuius veri et falsi, et in qua re? In
geometriane quid sit verum aut falsum dialecticus
iudicabit an in litteris an in musicis? At ea non novit.
In philosophia igitur ? Sol quantus sit quid ad illum ?
quod sit summum bonum quid habet ut queat
iudicare? Quid igitur iudicabit? quae coniunctio,
quae diiunctio vera sit, quid ambigue dictum sit,
quid sequatur quamque rem, quid repugnet? Si
haec et horum similia iudicat, de se ipsa iudicat3
plus autem pollicebatur, nam haec quidem iudicare
ad ceteras res quae sunt in philosophia multae atque

92 magnae non est satis. Sed quoniam tantum in ea

arte ponitis, videte ne contra vos tota nata sit, quae
primo progressu festive tradit elementa loquendi
et ambiguorum intellegentiam concludendique ratio-

α See ἐ 26, 27.

δ τῶν affine& καὶ ψευδῶν λόγων δια-γνωστική Sext. P.H. ii. 5229.

⁶ ἀρ.. dialectic, or rather λογική, which included both
διαλεκτική, or logic in the modern sense, and ῥητορική, elementa
loquendi below.

582

