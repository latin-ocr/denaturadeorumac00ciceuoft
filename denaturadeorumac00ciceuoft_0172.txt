CICERO

nec solum nihil est sed ne cogitari quidem quicquam
melius potest. Et si ratione et sapientia nihil est
melius, necesse est haec inesse in eo quod optimum

19 esse concedimus. Quid vero,tanta rerum consentiens
conspirans continuata cognatio quem non coget ea
quae dicuntur a me conprobare? Possetne uno²
tempore florere, dein vicissim horrere terra, aut tot
rebus ipsis se inmutantibus solis accessus discessusque
solstitiis brumisque cognosci, aut aestus maritimi
fretorumque angustiae ortu aut obitu lunae com-
moveri, aut una totius caeli conversione cursus
astrorum dispares conservari ? Haec ita fieri omni-
bus inter se concinentibus mundi partibus profecto
non possent nisi ea uno divino et continuato spiritu
continerentur.

20 “Atque haec cum uberius disputantur et fusius,
ut mihi est in animo facere, facilius effugiunt Aca-
demicorum calumniam ; cum autem, ut Zeno solebat,
brevius angustiusque concluduntur, tum apertiora
sunt ad reprendendum. Nam ut profluens amnis aut
vix aut nullo modo, conclusa autem aqua facile
conrumpitur, sic orationis flumine reprensoris convicia
diluuntur, angustia autem conclusae rationis non
facile se ipsa tutatur. Haec enim quae dilatantur a

21 nobis Zeno sic premebat: VIII. ‘ Quod ratione
utitur id melius est quam id quod ratione non utitur ;

² uno ε verno Bouhier, suo Reizenstei‘n.

142

