CICERO

oportere? Nempe singuli vovent: audit igitur mens
divina etiam de singulis 3 videtis ergo non esse eam
tam occupatam quam putabatis? Fac esse disten-
tam, caelum versantem terram tuentem maria
moderantem: cur tam multos deos nihil agere et
cessare patitur? cur non rebus humanis aliquos
otiosos deos praeficit qui a te, Balbe, innumerabiles
explicati sunt ?

‘⁴ Haec fere dicere habui de natura deorum, non
ut eam tollerem sed ut intellegeretis quam esset
obscura et quam difficilis explicatus haberet.”

94 XL. Quae cum dixisset, Cotta finem. Lucilius
autem “Vehementius '' inquit, “ Cotta, tu quidem
invectus es in eam Stoicorum rationem quae de
providentia deorum ab illis sanctissume et provi-
dentissume constituta est. Sed quoniam adves-
perascit, dabis nobis diem aliquem ut contra ista
dicamus. Est enim mihi tecum pro aris et focis cer-
tamen et pro deorum templis atque delubris proque
urbis muris, quos vos pontifices sanctos esse dicitis
diligentiusque urbem religione quam ipsis moenibus
cingiti53 quae deseri a me, dum quidem spirare
potero, nefas iudico.''

95 Tum Cotta: “Ego vero et opto redargui me,
Balbe, et ea quae disputavi disserere malui quam
iudicare, et facile me a te vinci posse certo seio.”

380

