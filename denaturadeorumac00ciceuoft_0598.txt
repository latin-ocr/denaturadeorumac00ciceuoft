CICERO

posse hominem nihil opinari, nec solum posse sed
ita necesse esse sapienti ; visa est Arcesilae cum vera
sententia turn honesta et digna sapiente. Quaesivit
de Zenone fortasse quid futurum esset si nec percipere
quicquam posset sapiens nec opinari sapientis esset.
Ille, credo, nihil opinaturum quoniam esset quod
percipi posset. Quid ergo id esset ? Visum, credo.
Quale igitur visum ? Tum illum ita definisse, ex eo
quod esset, sicut esset, impressum et signatum et
effictum. Post requisitum, etiamne si eiusdem modi
esset visum verum quale vel falsum. Hic Zenonem
vidisse acute nullum esse visum quod percipi posset,
si id tale esset ab eo quod est ut eiusdem modi ab eo
quod non est posset esse. Recte consensit Arcesilas

ad definitionem additum, neque enim falsum percipi

posse neque verum si esset tale quale vel falsum3 ἵ

incubuit autem in eas disputationes ut doceret nullum
tale esse visum a vero ut non eiusdem modi etiam a
78 falso possit esse. Haec est una contentio quae adhue

permanserit. Nam illud, nulli rei adsensurum esse

564

