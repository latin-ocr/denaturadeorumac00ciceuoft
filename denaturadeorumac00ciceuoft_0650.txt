117

CICERO

fitentur non persuadere sed cogere, et qui omnia
vobis quae describunt probant. Non quaero ex
his illa initia mathematicorum quibus non concessis
digitum progredi non possunt, punctum esse quod
magnitudinem nullam habeat, extremitatem et quasi
libramentum in quo nulla omnino crassitudo sit,
lineamentum sine ulla latitudine.1 Haec cum vera
esse concessero, si adigam ius iurandum sapientem,
nec prius quam Archimedes eo inspectante rationes
omnes descripserit eas quibus efficitur multis partibus
solem maiorem esse quam terram, iuraturum putas ?
Si fecerit, solem ipsum quem deum censet esse con-
tempserit. Quodsi geometricis rationibus non est
crediturus, quae vim adferunt in docendo, vos ipsi ut
dicitis, ne ille longe aberit ut argumentis credat philo-
sophorum ; aut si est crediturus, quorum potissimum?
omnia² enim physicorum licet explicare, sed longum
est3 quaero tamen quem sequatur. Finge aliquem
nunc fieri sapientem, nondum esse3 quam potissi-
mum sententiam eliget et disciplinam? etsi quam-
cumque ehget, insipiens eliget ; sed sit ingenio
divino, quem unum e physicis potissimum probabit?
nec plus uno poterit. Non persequor quaestiones
infinitas ; tantum de principiis rerum e quibus omnia

² latitudine Reid : latitudine carentem codd.
² somnia ‚9 Reid.

⁰ Libramentum, ⁴ evenness,' applied primarily to the
scales of a balance; quasi marks it as here used to explain
extremitatem, which is a translation of πέρας (i.e. πέρας
σώματος, the boundary of a solid, viz. a surface, ἐπιφάνεια).

616

