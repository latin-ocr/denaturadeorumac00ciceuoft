CICERO

dicere, ad verum ipsum aut quam proxime accedant,
confidere sibi poterunt. Ut enim confidant, notum
iis esse debebit insigne veri, quo obscuratol et op-
presso quod tandem verum sibi videbuntur attingere ?
Quid autem tam absurde dici potest quam cum ita
loquuntur, ‘Est hoc quidem illius rei signum aut
argumentum, et ea re id sequor, sed fieri potest ut id
quod significatur aut falsum sit aut nihil sit omnino ' ?
Sed de perceptione hactenus 3 si quis enim ea quae
dicta sunt labefactare volet, facile etiam absentibus
nobis veritas se ipsa defendet.

37 XII. “His satis cognitis quae iam explicata sunt,
nunc de adsensione atque adprobatione, quam Graeci
συγκατάθεσιν vocant, pauca dicemus—non quo non
latus locus sit, sed paulo ante iacta sunt fundamenta.
Nam cum vim quae esset in sensibus explicabamus,
simul illud aperiebatur, comprendi multa et percipi
sensibus, quod fieri sine adsensione non potest.
Deinde cum inter inanimum et animal hoc maxime
intersit quod animal agit aliquid (nihil enim agens
ne cogitari quidem potest quale sit), aut ei sensus
adimendus est aut ea quae est in nostra potestate sita

38 reddenda adsensio. At vero animus quodam modo
eripitur iis quos neque sentire neque adsentiri volunt ;
ut enim necesse est lancem in libra2 ponderibus im·

² Lambinus: obscuro codd.
² libram codd. nonnulli.

 

⁰ i.e., different from what it seems.
δ i.e.‚ the mental acceptance of a sensation as truly repre-
senting the object3 cs. i. 40. ⁰ ἓ 20.

514

