CICERO

at primum sumpseras tamquam interesset—ita
priori posterius, posteriori superius non iungitur.

45 ‘⁴ Sed progrediamur longius et ita agamus ut nihil
nobis adsentati esse videamur3 quaeque ab his
dicuntur sic persequamur ut nihil in praeteritis
relinquamus. Primum igitur perspicuitas illa quam
diximus satis magnam habet vim ut ipsa per sese ea
quae sint nobis ita ut sint indicet. Sed tamen ut
maneamus in perspicuis firmius et constantiUS, maiore
quadam opus est vel arte vel diligentia ne ab iis
quae clara sint ipsa per sese quasi praestigiis quibus-
dam et captionibus depellamur. Nam qui voluit sub-
venire erroribus Epicurusl iis qui videntur conturbare
veri cognitionem, dixitque sapientis esse opinionem
a perspicuitate seiungere, nihil profecit, ipsius enim
opinionis errorem nullo modo sustulit.

46 XV. “ Quam ob rem cum duae causae perspicuis
et evidentibus rebus adversentur, auxilia totidem
sunt contra comparanda. Adversatur enim primum
quod parum defigunt animos et intendunt in ea
quae perspicua sunt ut quanta luce ea circumfusa
sint possint agnoscere3 alterum est quod fallacibus
et captiosis interrogationibus circumscripti atque
decepti quidam, cum eas dissolvere non possunt,
desciscunt a veritate. Oportet igitur et ea quae pro
perspicuitate responderi possunt in promptu habere,

¹ [Epicurus] Baiter.

⁰ Quasi quibusdam mark praestiqiis as a translation of
σοφίσματα, paraphrased by captionibus.

524

