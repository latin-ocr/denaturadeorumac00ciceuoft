15

16

CICERO

Academiam, a qua absum iam diu, renovari a te, nisi
molestum est, velim3 et simul adsidamuS‚” inquam,
“si videtur.’' “ Sane istud quidem,” inquit, “ sum
enim admodum infirmus 3 sed videamus idemne
Attico placeat fieri a me quod ’ce velle video.'' ‘⁶ Mihi
vero,’' ille, “ quid est enim quod malim quam ex
Antiocho iam pridem audita recordari, et simul videre
satisne ea commode dici possint Latine? ’⁹ Quae
cum essent1 dicta, in conspectu consedimus omnes.²
Tum Varro ita exorsus est ι “ Socrates mihi vide-
tur, id quod constat inter omnes, primus a rebus
occultis et ab ipsa natura involutis, in quibus omnes
ante eum philosophi occupati fuerunt, avocavisse philo-
sophiam et ad vitam communem adduxisse, ut de
virtutibus et vitiis omninoque de bonis rebus et malis
quaereret, caelestia autern vel procul esse a nostra
cognitione censeret vel, si maxime cognita essent,
nihil tamen ad bene vivendum. Hic in omnibus fere
sermonibus qui ab iis qui illum audierunt perscripti
varie copioseque sunt ita disputat ut nihil adfirmet
ipse, refellat alios, nihil se scire dicat nisi id ipsum,
eoque praestare ceteris quod illi quae nesciant scire
se putent, ipse se nihil scire, id unum sciat, ob eamque
rem se arbitrari ab Apolline omnium sapientissimum

¹ sint codd. plerique z delent edd. plerique.
¹ omnes delet Reid (metri tollendi causa).

424

