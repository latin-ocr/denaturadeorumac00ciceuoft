22

CICERO

cetera autem pertinere ad id putant aut adaugendum
aut tuendum,¹ ut divitias, ut opeS, ut gloriam, ut
gratiam. Ita tripartita ab iis inducitur ratio bonorum.

VI. “ Atque haec illa sunt tria genera quae putant
plerique Peripateticos dicere. Id quidem non falso,
est enim haec partitio illorum, illud imprudenter,
si alios esse Academicos qui tum² appellarentur, alios
Peripateticos arbitrantur. Communis haec ratio et
utrisque hic bonorum finis videbatur, adipisci quae
essent prima natura quaeque ipsa per sese expetenda,
aut omnia aut maxima ; ea sunt autem maxima quae
in ipso animo atque in ipsa virtute versantur. Itaque
omnis illa antiqua philosophia sensit in una virtute
esse positam beatam vitam, nec tamen beatissimam
nisi adjungerentur et corporis et cetera quae supra

23 dicta sunt ad virtutis usum idonea. Ex hac descrip-

24

tione agendi quoque aliquid in vita et offici ipsius
initium reperiebatur, quod erat in conservatione
earum rerum quas natura praescriberet. Hinc gigne-
batur fuga desidiae voluptatumque contemptio, ex
quo laborum dolorumque susceptio multorum magno-
rumque recti honestique causa et earum rerum quae
erant congruentes cum descriptione naturae, unde et
amicitia exsistebat et iustitia atque aequitas, eaeque
et voluptatibus et multis vitae commodis antepone-
bantur. Haec quidem fuit apud eos moruminstitutio et
eius partis quam primam posui forma atque descriptiO.

“ De natura autem (id enim sequebatur) ita dice·

¹ Lambinus: tenendum codd.
² Reid: dum codd.

⁸ A dual rendering of τὸ καλόν.

——

432

