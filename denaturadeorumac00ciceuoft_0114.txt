CICERO

putat, nec quemquam vidi qui magis ea quae timenda
esse negaret timeret, mortem dico et deos ; quibus
mediocres homines non ita valde moventur, his ille
clamat omnium mortalium mentes esse perterritas ;
tot milia latrocinantur morte proposita, alii omnia
quae possunt fana conpilant ι credo aut illos mortis
timor terret aut hos religionis l

87 “ Sed quoniam non audes (iam enim cum ipso Epi-
curo loquar) negare esse deos, quid est quod te in-
pediat aut solem aut mundum aut mentem aliquam
sempiternam in deorum numero¹ ponere? ‘ Num-
quam vidj ' inquit ‘ animam rationis consiliique
participem in ulla alia m'si humana figura.’ Quid?
solis numquidnam aut lunae aut quinque errantium
siderum simile vidisti? Sol duabus unius orbis
ultimis partibus definiens motum cursus annuos
conficit3 huius hanc lustrationem eiusdem incensa
radiis menstruo spatio luna complet3 quinque
autem stellae eundem orbem tenentes, aliae propius
a terris, aliae remotius, ab isdem principiiis dis-

88 paribus temporibus eadem spatia conficiunt. Num
quid tale, Epicure, vidisti? Ne sit igitur sol ne
luna ne stellae, quoniam nihil esse potest nisi quod
attigimus aut vidimuS. Quid? deum ipsum numne
vidisti? Cur igitur credis esse? Omnia tollamus
ergo quae aut historia nobis aut ratio nova adfert.

¹ numero Il'alker: natura.

⁶ i.e., have you seen things perform all these motions
under your eyes? we see only parts of the courses of the
heavenly bodies.

84

