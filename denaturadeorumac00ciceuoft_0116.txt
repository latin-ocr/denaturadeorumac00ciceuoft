CICERO

Ita fit ut mediterranei mare esse non credant.
Quae sunt tantae animi angustiae? Ut, si Seriphi
natus esses nec umquam egressus ex insula in qua ν
lepusculos vulpeculasque saepe vidisses, non crederes
leones et pantheras esse cum tibi quales essent dice-
retur, si vero de elephanto quis diceret, etiam rideri
te putares.¹

89 “ Et tu quidem, Vellei, non vestro more sed dialecti-
corum, quae funditus gens vestra non novit, argu-
menti² sententiam conclusisti. Beatos esse deos
sumpsisti: concedimus. Beatum autem esse sine
virtute neminem posse. XXXII. Id quoque damus,
et libenter quidem. Virtutem autem sine ratione
constare non posse: conveniat id quoque necesse
est. Adiungis nec rationem esse nisi in hominis
figura : quem tibi hoc daturum putas ? si enim ita
esset, quid opus erat te gradatim istuc pervenire?
sumpsisses tuo iure. Qui³ autem est istuc gradatim?
nam a beatis ad virtutem, a virtute ad rationem
video te venisse gradibus: a ratione ad humanam
figuram quo modo accedis? Praecipitare istuc
quidem est, non descendere.

90 “ Nec vero intellego cur maluerit Epicurus deos
hominum similes dicere quam homines deorum.
Quaeres quid intersit ; si enim hoc illi simile sit, esse
illud huic. Video, sed hoc dico, non ab hominibus
formae figuram venisse ad deos3 di enim semper
fuerunt, nati numquam sunt, siquidem aeterni sunt

¹ an quicquam . . . numquam vidimus e § 97 huc bene
transtulit Ilude.

² argumenti Λ, L' ε argumento dett.
³ qui Sela-mann: quid dett„ quod A, Β ( -- quale Plasbery).

86

